Guida all'uso del Simulatore di radice quadrata in Abaco Maya, versione 2.0 


    Modalità classica:

    Il funzionamento del simulatore è estremamente semplice. Dopo l'inserimento e l'invio dell'input l'applicazione computerà in background
    tutti i passi necessari al calcolo della radice quadrata del numero dato. Successivamente l'utente avrà la possibilità di 'navigare'
    avanti e indietro fra i passi della procedura, dalla prima approssimazione fino al risultato. Riassumendo, le funzioni dei bottoni presenti sono:

    Calcola: Elabora il numero dato in input in background. Rende disponibili i vari passi del procedimento per la visualizzazione su abaco.

    Indietro: Visualizza il passo precedente. Si ferma al primo passo del procedimento.

    Prossimo passo: Visualizza il passo successivo. Si ferma all'ultimo passo del procedimento, dove nell'ultima riga verrà mostrato il risultato e nella prima il resto dell'operazione.

    __________________________________________________________________________________________________________________________________________________________________________________________________________

    Modalità Esercitazione:

	Il funzionamento del simulatore è il seguente. Dopo l'inserimento e l'invio dell'input, questo verrà inserito in automatico
	nella riga più in alto e toccherà all'utente effettuare tutti i passi necessari al calcolo della radice quadrata del numero dato.
	Le icone nella parte inferiore dell'abaco vengono utilizzate per l'inserimento e la cancellazione degli elementi nell'abaco.
	Selezionandone una, questa si aggancerà all'icona del mouse posizionandosi nell'apposita zona dell'abaco,
	e cliccando verrà effettuato l'inserimento. La cancellazione (pulsante (-)) è effettuata decrementando di un'unità
	alla volta il valore presente nell'area selezionata. 
	I passi da seguire sono:

    
    1) Inserire l'approssimazione della radice nella riga più in basso dell'abaco. Questa apparirà in grigio e verrà colorata solo se il sottraendo inserito successivamente sarà corretto.
   
    2) Calcolare il sottraendo per l'approssimazione scelta della radice ed inserirlo nella riga centrale dell'abaco in corrispondenza dell'attuale colonna di lavoro.

    3) Effettuare Check Sottraendo. Se corretto la descrizione nella parte inferiore dell'abaco indicherà di effettuare la sottrazione e potrete proseguire al prossimo passo, 
		altrimenti potete riprovare o utilizzare il tasto "?" per chiedere un aiuto. Avvertenza: la riga centrale deve essere vuota per utilizzare questa funzione, inoltre l'aiuto non inserisce
		automaticamente l'approssimazione che resta a carico dell'utente. Bisognerà dunque inserire l'approssimazione corretta ed effettuare Check Sottraendo.

    4) Eseguire la sottrazione tra il radicando e il sottraendo arrestati alla colonna di lavoro.
     
    5) Effettuare Check Radicando per verificare la correttezza della sottrazione effettuata, se corretta verrà indicato di 
		inserire la successiva approssimazione e ricominciare dal punto 1 proseguendo nel calcolo.

    ATTENZIONE: a causa di alcuni problemi con la cache dei browser, alcuni valori potrebbero "sporcare" l'abaco che conterrà valori non  
		consistenti. In questo caso si prega di ricaricare la pagina e cominciare dall'inizio.    

    Note di sviluppo
    Le note di sviluppo e i potenziali miglioramenti da applicare al progetto sono discussi nel documento 'Note di rilascio'.
